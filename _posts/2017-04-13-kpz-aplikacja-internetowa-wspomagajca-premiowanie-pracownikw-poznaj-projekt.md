---
title: >-
  KPZ: Aplikacja internetowa wspomagająca premiowanie pracowników (poznaj
  projekt)
description: >-
  Projekt KZP, aplikacja, której celem jest stworzenie systemu pozwalającego na
  śledzenie zainteresowanych stanowiskami na targach czy wystawach.
slug: kpz-projekt-premiowanie-pracownikow
date: '2017-04-13 10:38:01 +0000'
category: Events
author: Marcin Sulikowski
avatar: /assets/images/marcin.jpg
image: /assets/images/kpz-4-aplikacja-hr.jpg
text-preview: >-
  Celem projektu jest zaimplementowanie aplikacji internetowej, która ma zadanie
  wspierać firmy w działaniach z zakresu HR i employer brandingu, w tym
  premiowanie pracowników.
tags:
  - Events
  - Ruby on Rails development
  - Ember js development
  - Team
---
Celem projektu jest zaimplementowanie aplikacji internetowej, która ma zadanie wspierać firmy w działaniach z zakresu HR i employer brandingu, w tym premiowanie pracowników.

### W aplikacji wyróżniamy dwa typy użytkowników: administrator i pracownik.

**Administratorzy** w danej firmie **mogą dodawać zadania**, za których realizację pracownicy będą otrzymywać punkty (np. przygotowanie szkolenia dla pozostałych członków zespołu lub polecenie kandydata do pracy).

Natomiast pracownicy zbierają punkty za zrealizowane zadania, po czym mogą je wymienić na nagrody określone wcześniej przez administratorów (np. na opłacone szkolenie).

Każde z zadań powinno zawierać opis, liczbę punktów do zdobycia za realizację oraz poziom uprawnień wymagany do przyznania punktów za zadanie. Administratorzy również mogą zdobywać punkty.

W ramach realizacji projektu zostaną zastosowane następujące technologie: Ruby on Rails oraz EmberJS. Naturaily udostępnia infrastrukturę serwerową dla aplikacji internetowej.

### Czas żebyście poznali grupę projektową oraz motywacje każdej z osób do wyboru właśnie tego tematu.

* <p class="text-underline">Łukasz Lech:</p>

_Wybrałem ten temat, ponieważ interesuje mnie tworzenie aplikacji webowych. Realizując projekt, mogę poznać proces powstawania aplikacji w profesjonalnej firmie softwarowej._

* <p class="text-underline">Adrian Kołodziejczyk:</p>

_Temat projektu jest dość prosty, przez co możemy większą uwagę poświęcić jego funkcjonalności i warstwie graficznej aplikacji. Najbardziej podoba mi się to, że pracujemy nad realnym projektem._

* <p class="text-underline">Kacper Obal:</p>

_Sprawa jest prosta. Wybrałem ten temat, ponieważ daje mi możliwość nauczenia się nowych technologii._

* <p class="text-underline">Veronika Kovalska:</p>

_Uważam, że grywalizacja jest dobrym sposobem na motywowanie pracowników, a ten projekt doskonale wykorzystuje to podejście - dlatego zdecydowałam się właśnie na ten temat. Dodatkową wartością jest to, że pracując nad aplikacją webową, możemy współpracować z firmą, która się w tym specjalizuje._

Prowadzącym jest <span class="text-underline">dr inż. Paweł Rogaliński (INS)</span>.

Finał konferencji dopiero w czerwcu, w związku z czym zespół ma jeszcze sporo pracy przed sobą. Będziemy meldować o postępach w realizacji projektu.
